## Percorsi per gli studenti
I percorsi che proponiamo sono frutto della collaborazione con le insegnanti delle scuole con cui finora abbiamo lavorato. Sono progetti pensati dai ragazzi per i ragazzi in un circlo virtuoso in cui chi immagina e realizza il gioco, lo fa pensando all'uso che ne faranno gli utenti (compagni) delle classi inferiori. Questi ultimi, utilizzandoli, daranno gli spunti ai minicodera per migliorarlo e renderlo più utile possibile.
A volte i percorsi hanno uno scopo didattico, altre un semplice scopo ludico, ma tutte le volte fanno sentire gli studenti parte attiva del progetto.
In ogni lezione si fissa un obiettivo e lo si scompone in una serie di piccoli problemi che, una volta messi insieme aiutano a raggiungere lo scopo finale. In questo modo, in ogni passaggio, si apprendono tecniche di programmazione e di risoluzione di problemi che saranno utili non solo per il prosieguo delle attività ma anche per il quotidiano della vita scolastica degli alunni.
Tutto è lasciato però alle scelte didattiche e alla predilezione degli utenti, per cui non esiste un programma da seguire, nè un percorso obbligato.
Una volta ottenuto un primo risultato sta alla volontà degli alunni e dell'insegnante se continuare a perfezionare il progetto o passare ad un altro argomento.
Questi sono alcuni esempi di progetti che finora i ragazzi hanno realizzato durante gli incontri:

| Progetto| Descrizione Progetto | Minicoders | Durata | Utilizzatori | Link al progetto |
|---------|----------------------|------------|--------|--------------|------------------|
| Tabelline | Per imparare le tabelline giocando | 4° e 5° elementare | 3-5 lezioni | 3° elementare | http |
| Addizioni Veloci | Migliorare la velocità nelle addizioni in una sfida continua con i compagni e con sè stessi | 4° e 5° elementare | 3-4 lezioni | 3° e 4° elementare | http |
| Linea del Tempo | Per creare un modello personalizzabile per imparare a collocare gli avvenimenti storici | 5° elementare / 1° media | 4-6 lezioni | 3°-4° elementare | http |
